---
title: Parprogrammering 
description: Att koda tillsammans är kul och bra!
icon: octicons/people-24
---

# Parprogrammering

Parprogrammering är en arbetsmetodik där två programmerare arbetar tillsammans vid samma dator för att skriva kod. Fördelarna med detta är många:

* Det främjar samarbete och kunskapsdelning mellan utvecklare.
* Det kan leda till färre fel och högre kodkvalitet eftersom koden granskas medan den skrivs.
* Det kan öka produktiviteten genom att två personer kan lösa problem snabbare än en ensam.
* Det minskar risken för "ensamarbete" där en utvecklare fastnar i ett problem utan att få hjälp.
* Det minskar drastiskt risken för att bli distraherad av sociala medier eller annnat knasigt på internet.


Den ena programmeraren, kallad "föraren", skriver koden medan den andra, kallad "navigatören", granskar koden som skrivs och ger feedback i realtid. 

Vanligt är att turas om att vara förare och navigatör med jämna mellanrum, till exempel var 30:e minut eller varje timme. Detta hjälper till att hålla båda programmerarna engagerade och fokuserade.