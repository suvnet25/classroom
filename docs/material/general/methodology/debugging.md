---
title: Debugging 
description: Felsökningstekniker och metoder.
icon: fontawesome/solid/bug-slash
---

Debugging är processen att identifiera, analysera och åtgärda fel eller buggar i programvara eller system. Det är en viktig del av mjukvaruutveckling och kan innebära olika tekniker och verktyg beroende på typen av fel och miljön där programvaran körs.

I VS Code finns det en sk. "Debugger". Det är ett verktyg som gör det möjligt att köra kod steg för steg, inspektera variabler och uttryck, samt sätta brytpunkter för att pausa körningen vid specifika punkter i koden.

I VS Code startar du debuggern genom att klicka på den lilla gröna "play"-knappen i vänstra menyn, eller genom att trycka på `F5`. Du kan också välja "Run and Debug" från menyn "Run" högst upp.

När debuggern startar kommer koden att stanna där du har satt en brytpunkt (en röd prick i marginalen bredvid koden). Du kan sedan använda verktygsfältet som dyker upp högst upp för att stega igenom koden, fortsätta körningen, eller stoppa debuggern.