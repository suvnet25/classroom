Den här veckan handlar mest om introduktion till kursen, vi lär känna varandra lite grann, gör diagnostiskt test (visst låter det härligt!), går igenom kursplanen och så vidare. Vi kommer också att installera Visual Studio och .NET SDK på era datorer, så att ni är redo att börja koda på riktigt nästa vecka. Vi smygstartar med lite kod också.

**"Men jag kan ju allt det här redan!"** tänker du kanske nu. Det är helt okej, det är bra att du kan det redan. Men, för att komma igång med kursen på ett bra sätt så behöver vi gå igenom det här tillsammans. Det är också viktigt att vi får en gemensam grund att stå på, så att vi kan bygga vidare på den under kursens gång.

Eller så tänker du **"Men jag kan ju inget av det här!"** Det är också helt okej. Vi kommer att ta det lugnt och gå igenom allt i en takt som passar alla. Det viktigaste är att du är här och vill lära dig! Vi kommer också ha en extra grundgenomgång för dig som känner att du behöver det.
